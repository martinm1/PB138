3., úterý 13. 9. 2016
Bílí Tygři Liberec - HC Sparta Praha
2:3 (1:1, 0:2, 1:0)
Bílí Tygři Liberec: Lašák – Ševc, R. Šimek, Derner, Mojžíš, Jánošík, Vitásek, Plutnar – Svačina, Bulíř, Radivojevič (C) – Bartovič, Jelínek, L. Krenželok – J. Stránský, Bližňák, Lakatoš – Špaček, Mikyska, Vlach. Trenér: Filip Pešán.
HC Sparta Praha: Pöpperle – Mikuš, Čajkovský, Barinka, Eminger, Švrček, Kalina, Hrbas – Ružička, Vrána (C), Klimek – Cingel, Forman, Uher – Kumstát, Pech, Netík – Kudrna, O. Procházka, Černoch. Trenéři: Zdeněk Moták a Jiří Veber.
Branky a nahrávky: 5. Bulíř (Radivojevič, Svačina), 48. Jánošík (Radivojevič, Bulíř) – 7. Čajkovský (Cingel, Ružička), 22. Kumstát (Pech, Netík), 39. Klimek (Vrána). Rozhodčí: Hodek, Petružálek – Bláha, Špůr. Vyloučení: 3:6. Využití: 1:0. V oslabení: 0:0. Diváci: 5079. Střely na branku: 33:22. Průběh utkání: 1:0, 1:3, 2:3. Nejlepší hráči utkání: Michal Bulíř - Tomáš Pöpperle.
Tři venkovní zápasy, sedm bodů. Taková je bilance Sparty po třech úvodních kolech nové sezony Tipsport extraligy. Pražané zvládli po vítězství v Pardubicích také duel na ledě Liberce, když v repríze finále vyhráli díky brankám Michala Čajkovského, Petra Kumstáta a Lukáše Klimka těsně 3:2. Svěřenci Zdeňka Motáka a Jiřího Vebera tak mohou být s úvodem sezony spokojení a užívat si krátký čas odpočinku. Už v pátek čeká sparťany domácí extraligová premiéra, ve které přivítají Oceláře z Třince.
