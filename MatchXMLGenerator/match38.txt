41., neděle 22. 1. 2017
HC Sparta Praha - HC Dynamo Pardubice
3:2 (2:0, 1:1, 0:1)
HC Sparta Praha: Pöpperle – Mikuš, Eminger, Gernát, Švrček, Barinka, Piskáček, Kalina – Hlinka, Vrána, Klimek – Forman, Ihnačák, Netík – Kumstát, Pech, Řepík – Uher, Cingel, Kudrna. Trenér: Jiří Kalous.
HC Dynamo Pardubice: Hübl – Schaus, Ščotka, Čáslava, Nedbal, Havlík, Leduc, Zajíc – Rolinek, Redenbach, Sýkora – Hubáček, Tomášek, Beran – Starý, Nahodil, Bárta – Klimenta, Kaut, Mallet. Trenér: Miloš Holaň.
Branky a nahrávky: 4. Hlinka (Vrána, Klimek), 15. Cingel (Kudrna, Uher), 26. Cingel (Kudrna, Mikuš) – 38. Rolinek (Redenbach, Schaus), 42. Hubáček (Nedbal). Rozhodčí: Lacina, Pražák – Flégl, Polonyi. Vyloučení: 4:5, navíc Řepík (SPA) 5 minut a do konce utkání. Využití: 0:1. V oslabení: 0:0. Diváci: 7 516. Střely na branku: 23:34. Průběh utkání: 3:0, 3:2. Nejlepší hráči utkání: Lukáš Cingel - Tomáš Rolinek.
Šňůra tříbodových vítězství nad Pardubicemi čítá už devět zápasů v řadě, i když na to zatím poslední se sparťané pořádně nadřeli. V polovině zápasu to přitom na žádné velké drama nevypadalo, sparťané vedli po úvodním gólu Jaroslava Hlinky a dvou povedených tečích Lukáše Cingela už 3:0. Pardubičtí ale nesložili zbraně a snížili ve dvojnásobné přesilovce. Druhý gól přidali ve hře čtyři na čtyři, nic dalšího už ale nestihli.
