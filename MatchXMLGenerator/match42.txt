33., úterý 31. 1. 2017
Mountfield Hradec Králové - HC Sparta Praha
1:2 (1:1, 0:0, 0:1)
Mountfield Hradec Králové: Rybár – Pláněk, Vydarený, Gregorc, Čáp, Štajnoch, Newton, Plášil – Červený, Dragoun, Šimánek – Jaroslav Bednář, Kukumberg, Dej – Jarůšek, Knotek, Picard – Pavlík, Nedvídek, Köhler. Trenér: Václav Sýkora.
HC Sparta Praha: Novotný – Piskáček, Mikuš, Nedomlel, Gernát, Eminger, Barinka – Řepík, Vrána, Hlinka – Deveaux, Klimek, Forman – Ihnačák, Pech, Kumstát – Kudrna, Uher, O. Procházka. Trenér: Jiří Kalous.
Branky a nahrávky: 6. Červený (Šimánek) – 10. Gernát (Pech, Kumstát), 42. Ihnačák (Nedomlel, Kumstát). Rozhodčí: Hejduk, Pražák – Frodl, Zavřel. Vyloučení: 6:6. Využití: 0:1. V oslabení: 0:0. Diváci: 5 367. Střely na branku: 34:28. Průběh utkání: 1:0, 1:2. Nejlepší hráči: Patrik Rybár - Filip Novotný.
Po vysoké výhře nad Třincem vyjeli sparťané k dohrávce 33. kola Tipsport extraligy na led hradeckého Mountfieldu. Do branky se tentokrát postavil Filip Novotný, který předvedl parádní výkon a ze čtyřiatřiceti pokusů soupeře pustil pouze jediný. Naopak svěřenci Jiřího Kalouse skórovali po gólech Gernáta a Ihnačáka hned dvakrát a do Prahy vezou tři body za vítězství 2:1. V extralize si tím upevnili třetí pozici, na čtvrtý Hradec mají náskok čtyř bodů a zápas k dobru.
