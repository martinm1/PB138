27., neděle 4. 12. 2016
HC Sparta Praha - HC VÍTKOVICE RIDERA
3:4p (1:0, 1:3, 1:0 - 0:1)
HC Sparta Praha: Pöpperle – Mikuš, Piskáček, Kalina, Švrček, Nedomlel, Gernát, Barinka – Hlinka, Vrána, Klimek – Kudrna, Cingel, Uher – Kumstát, Pech, Forman – O. Procházka, Černoch, M. Procházka. Trenér: Jiří Kalous.
HC VÍTKOVICE RIDERA: Dolejš – Klok, Sloboda, Baranka, Hrbas, Výtisk, Kovář – Kucsera, Roman, Tybor – Olesz, Stastny, Hudeček – Květoň, Kolouch, Vandas – Zdráhal, Němec, Tomi. Trenér: Jakub Petr.
Branky a nahrávky: 4. Hlinka (Vrána), 26. Kudrna (Cingel, Uher), 58. Vrána (Mikuš, Hlinka) – 22. Klok (Roman, Kucsera), 32. Kolouch (Vandas, Květoň), 38. Olesz, 61. Roman (Tybor, Klok). Rozhodčí: Lacina, Polák – Bláha, Špůr. Vyloučení: 4:7. Využití: 1:0. V oslabení: 0:0. Diváci: 5 751. Střely na branku: 38:19. Průběh utkání: 1:0, 1:1, 2:1, 2:3, 3:3, 3:4. Nejlepší hráči: Petr Vrána - Jan Výtisk.
Sparta v utkání 27. kola oblékla speciální dresy k výročí 80 let od založení celostátní hokejové soutěže a 113 let od založení klubu. Domácí se jako první prosadili trefou Jaroslava Hlinky již ve 4. minutě, Vítkovičtí však úvodem druhého dějství srovnali. Vedení svému týmu vrátil Andrej Kudrna, nicméně hosté rychle srovnali, ba dokonce šli do vedení 3:2. Závěrem třetí třetiny ale hráči Ridery dvakrát po sobě faulovali a přesilovku proměnil Petr Vrána. Dramatický souboj nakonec dospěl až do nastavení, kde po pár vteřinách vystřelil bonusový bod Vítkovicím Roman.
